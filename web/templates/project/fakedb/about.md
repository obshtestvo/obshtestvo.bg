Общество е инициатива за дигитално творчество, което да осигури комфорт в това да бъдеш гражданин.

Под което да се разбира: създаване на сайтове, app-ове, инфографики, алтернативни концептуални дизайни за държавни сайтове, които да улеснят българските жители, в разбирането на държавата и в това по-добре да комуникират и извършват с лекпта иначе бюрократични занимания.

А под дигитално творчество да се разбира: софтуер, маркетинг, бизнес анализа, илюстрации, анимация, графичен дизайн ... всичко що може да задвижи един дигитален проект.

## Да се освободим от бюрокрацията
Чрез технологии и изкуство да направим това да бъдеш гражданин приятно и леснo. 

Чрез серия от дигитални приложения ние предлагаме достъп до публична информация и услуги под нова форма, която е систематизирана, и лесна за анализ. Създадена с мисъл да е приятна.

Смятаме, че държавата трябва да функционира с грижа и уважение към гражданите. 

## Да работим над нещо което ни интересува
Общество.бг е място и хора, където дигиталните творци могат да вършат нещо което ги зарежда. Място, където да се отдадат да страстта или съвестта си. Опитваме се да изградим алтернатива на стандартното работното място, където се работи за клиент. Искаме да предоставим възможността хората да се издържат работейки за нещо, което ги интересува.

И това място да бъде и за обмен на опит, стажуване и networking сред професионалисти.

## Окрита разработка
А проектите са ни са напълно открито изпълнение. Всеки проект с __отворен код и дизайн__ _(Open Source)_, което ще рече че е отворен за доработка, и че предлага техническото си изпълнение по прозрачен начин, позволяващ на всеки заинтересован да разбере как работи. Включва подробни технически инструкции как може да се подкара от трети лица.

## Компании + Общество

За фирмите, намаляването на бюрокрацията пести време и пари. Намаляването на бюрокрацията от своя страна значи работа с олекотени, нормални процедури, справедливи държавни търгове с високи и изисквания и възможност за фокус върху пряката работа, а не върху административните процедури. 

### Това, което създаваме, е за всички

Инструментите ни са подходящи за широк кръг от потребители. Те са еднакво полезни и достъпни за граждани, фирми, организации и институции.



### ”Мотивационни лагери”
Вярваме, че обмяната на идеи е начина, по който се реализират добрите проекти. Общество.бг е място, където човек може да се учи и да обучава от професионалисти в различни области. За целта предлагаме мотивационни лагери, в които компании ни „заемат” професионалисти, които да работят съвместно с нас по проекти за даден период от време. Всеки, който желае да даде своя принос за реализирането на идеята за една по-добра административна система е добре дошъл. 


## Донори + Общество

Вярваме, че бъдещето принадлежи на отговорния бизнес. На онези компании, които влагат ресурси и усилия в изграждането на едно по-справедливо и по-функционално общество. Сигурни сме, че в България има много компании, които могат и искат да допринесат за нашата кауза. 
Харесвате ли някой проект? Виждате ли полза от него? Бихте ли искали той да работи? Ние сме на разположение за да отговорим на всичките ви въпроси. Ще се радваме да работим заедно.

## Държавата + Общество

Подобряването на вида на обществените услуги е от  ключово значение за изграждането на доверие в държавните органи. Администрацията не бива да бъде враг на българскяит жител. Вярваме, че тя трябва да е негов партньор. Общество.бг е начин това партньорство да бъде постигнато. Чрез своя добър интерфейс и дизайн нашите проекти създават доверие, лоялност и добавена стойност за потребителите. 

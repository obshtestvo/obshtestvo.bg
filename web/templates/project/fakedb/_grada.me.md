Вярваме, че много хора не са щастливи, в условията които живеят - разбити улици, липсващо или неработещо осветление, занемарени зелени площи, нерегламентирани сметища.

Те се чувстват безсилни да разрешат проблемите сами. Всеки е зает с ежедневието си и няма сили и време, което да отделя за общината, да търси информация към кого да се обърне, как и какви формуляри да попълни и къде да ги подаде. Съществува вариантът, в който хората се самоорганизират по местоживеене, но на практика виждаме че това се случва рядко.

За да се реши този проблем и за да могат хората да вземат инициативата в свои ръце, те имат нужда от подходящите инструменти. Искаме да помогнем чрез __Grada.me__.

## Есенция

__Grada.me__ ще бъде платформа за разрешаването на проблемите от градската среда. 

Платформата ще разчита на мобилно приложение и уеб-сайт, с чиято помощ може на място или от вкъщи да се снимат и подават различен тип сигнали: неработещо осветление, дупки, опасни сгради и други. 

Сигналите ще могат:
 - да достигнат отговорните държавни органи
 - да свързват директно заинтересованите, от решение на проблема, граждани - тези споделящи блок, квартал, град или маршрут
 - да достигат медиите 
 - да достигат хора с желание да помогнат, чрез платформи за доброволчество като [Timeheroes](https://timeheroes.org/).

Ще присъстват социални елементи, които ще позволят на всеки:

 - да види проблемите на неговата улица, квартал
 - да намери, съседи, които също искат да оправят тези проблеми
 - да организира ремонт за отстраняването на проблема
 - да организира събирането на пари и наемането на изпълнител за поправката, чрез организирането на мини-конкурси от които да се избере оферта

__Grada.me__ ще дава пълна отчетност и следене на проблемите:

 - кога и от кого е подаден сигнал за проблем
 - кога е изпратен сигнал до властите
 - кога и какъв е бил отговора на властите
 - кой е отстранил проблема
 - колко е струвало отстраняването на проблема (ако е нает изпълнител)
 - крайно състояние след ремонта със снимка и описание

## Открито изпълнение

__Grada.me__ е проект с __отворен код и дизайн__ _(Open Source)_, което ще рече че е отворен за доработка, и че предлага техническото си изпълнение по прозрачен начин, позволяващ на всеки заинтересован да разбере как работи. Включва подробни технически инструкции как може да се подкара от трети лица.
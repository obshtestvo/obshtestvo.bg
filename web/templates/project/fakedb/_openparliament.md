# Описание
Уеб сайт, който автоматизирано ще събира информация за българското правителство от официални държавни сайтове, за да я покаже на куп, под нов, опростен и разбираем начин. 

Идеята е: информацията да бъде разбрана, а не просто да я има. Да бъде представена по привлекателен и игрив начин.

Сайтът ще служи и като централно място, където хората да се информират преди политически избори за предложените им варианти - партии, техните членове и информация за двете.

Автоматизацията ще позволи данните винаги да са актуални.

## Пример за видове информация

- Кой и как гласува в парламента. По партии и по именно всеки народен представител.
- Отсъствия и присъствия без отчетена активност на народните представители
- Изявления на представители в социалните мрежи
- Търговски занимания на народните представители и корелация между тях
- Спечелени обществени поръчки и европейски програми от бизнесите на народните представители
- Кой е внесъл и кой е гласувал за въвеждането на даден закон
- Йерархия на държавната администрация и първоначалната партийната принадлежност за хората на всеки пост
- Информация и профил за всеки народен представител включващ предишни политически участия
- Интерактивни статистики, диаграми и инфографики базирани на събраната информация
- ...

Цялостната планирата информация се дискутира от екипа, докато разработката на проекта тече.

## Ордени на "Отворен Парламент" за депутатите
Отворен Парламент ще означава профилите на депутатите в сайта с ордени, които съответстват на техни статистически постижения. Ордените ще бъдат игрив начин да се покаже активността в парламента за период от време.

Примери: 

  - **депутати с най-много отсъствия**
  - **депутати с най-много гласове**
  - **депутати въздаржали се над 50%**
  - **депутати с мнения оформящи тенденция**  - т.е. депутати, чиито гласувания в парламента най-често пасват с резултата на гласуването
  - **най-лоялен депутат към партията**
  - **най-много внесени закони**


## Открито изпълнение

__Grada.me__ е проект с __отворен код и дизайн__ _(Open Source)_, което ще рече че е отворен за доработка, и че предлага техническото си изпълнение по прозрачен начин, позволяващ на всеки заинтересован да разбере как работи. Включва подробни технически инструкции как може да се подкара от трети лица.
Уеб сайт подобен на познатите интернет форуми, но с разликата че се фокусира върху задаването на въпроси и намиране на техните отговори. 

Във форумите се получава дискусия, в която хората свободно изразяват лично мнение, често субективно и отговорите са трудно откриваеми. __HowTo.bg__ се фокусира върху намирането на по-добрите и правилни отговори, като намалява до минимум разсейващото съдържание. 

Въпросите са свързани с нашето гражданско общество и българския бит. Един вид интерактивно информационно бюро. Примерни въпроси:

 - Как да си назнача личен лекар?
 - Как е най-евтино да пътувам с метрото?
 - Защо кучето ми трябва да има чип?

Когато се гласува за някой въпрос, потребителят който го е задал получава точки. Тези точки служат за груба оценка на това до колко общността има доверие в дадения потребител. 

Например, ако вие зададете интересен въпрос или дадете добър отговор, за тях ще бъде гласувано доверие. Ако от друга страна са подвеждащи или не са от значение, те ще бъдат оценени негативно. Положителните гласове носят повече точки от отрицателните, с целт това да поведе духа към взаимопомощ, а не спорове. 

Сайтът ще бъде и само-администриращ се от потребители имащи определен брой точки. В същото време ще има и верифицирани потребители от рода на общини и експертни организации, които да бъдат лесно разпознаваеми и полезни в определени сфери.

## Открито изпълнение

__HowTo.bg__ е проект с __отворен код и дизайн__ _(Open Source)_, което ще рече, че е отворен за доработка, и че предлага техническото си изпълнение по прозрачен начин, позволяващ на всеки заинтересован да разбере как работи. Включва и подробни технически инструкции, за това как може да се подкара от трети лица.

Подобни успещни сайтове, като най-популярният такъв е [StackOverflow](http://stackoverflow.com/), който е свързан с технически въпроси.
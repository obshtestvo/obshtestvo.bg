Уеб сайт под формата на карта с търсачка.

В него всеки може да преглежда, търси и добавя пунктове за рециклиране, депа, места за хвърляне на батерии, скрап.

__RE:CYCLE__ е провокиран от противоречията и недоверието в това дали изхвърленото в кофите за рециклиране наистина се рециклира. А недоверие има, било то заради неразделно изхвърляне на отдадъци от съседите или пък неразделно събиране на кофите от самите фирми.

Проектът е стартиран с идеята, че пунктовете за изкупуване на рециклируеми материали и предлаганите услуги на търговски мрежи дават по-гарантиран резултат или поне по-добра ефективност.

В __RE:CYCLE__ местата за рециклиране биват показвани на карта, след което могат допълнително да се филтрират чрез търсачката, по тип на мястото _(пунт, депо, търговска мрежа, ... )_ или тип на приеманите материали _(хартия, цветни метали, батерии, стълко, ...)_.

Навигацията из картата става просто чрез преместване или пък въвеждане на адрес. 

Нужни са само 2 стъпки за добавяне, като на първата просто се разхождате виртуално от стартовата локация, за да изберете кадър, в който се вижда желаното място. Стартовата локация може да се посочи на картата или да се въведе като адрес. На втората стъпка вече се въвеждат детайли.

Поради това че проектът е с много конкретна фукнция - _да означава географски локации със снимка и детайли, и след това да се търсят и филтрират_ - огромна част от фокусът му е над изработката на удобен и лесен начин на работа изискващ минимални усилия, и включващ новаторски технологии, за да бъде не само полезен, а и интересен.


## Открито изпълнение

__RE:CYCLE__ е __проект с отворен код и дизайн__ _(Open Source)_, което ще рече, че е отворен за доработка, и че предлага техническото си изпълнение по прозрачен начин, позволяващ на всеки заинтересован да разбере как работи. Включва и подробни технически инструкции, за това как може да се подкара от трети лица.

Функцията на проекта като инструмент за означване на обекти върху карта го прави широко приложим. Проектът може да има разновидности като карта на  кофите или карта на заначтийски услуиги, както и всеки означим вид услуги.